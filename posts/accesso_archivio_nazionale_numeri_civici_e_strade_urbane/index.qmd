---
title: "Pubblicati i dati dell'Archivio Nazionale dei Numeri Civici e delle Strade Urbane"
description: 'Ma non ci sono ancora le coordinate geografiche'
date: "2025-02-06"
draft: false
search: true
author:
  - name: "Andrea Borruso"
    affiliation:
      - name: Associazione onData
        url: https://ondata.it
    url: https://bsky.app/profile/aborruso.bsky.social
categories:
  - opendata
  - hvd
  - europa
format:
  html:
    crossrefs-hover: false
website:
  twitter-card:
    description: 'Ecco come accedere ai dati. Purtroppo non ci sono ancora le coordinate geografiche'
    image: images/anncsu.png
  open-graph:
    description: 'Ecco come accedere ai dati. Purtroppo non ci sono ancora le coordinate geografiche'
    image: images/anncsu.png
image: images/anncsu.png
---

## Introduzione

Il [Regolamento di esecuzione (UE) 2023/138 della Commissione del 21 dicembre 2022](https://eur-lex.europa.eu/legal-content/IT/TXT/?uri=CELEX:32023R0138) prevede la pubblicazione di una serie di **dati di alto valore**.<br>
Tra questi i dati che alimentano l'[**Archivio Nazionale dei Numeri Civici e delle Strade Urbane**](https://www.anncsu.gov.it/).

Da oggi sono disponibili in formato aperto e leggibili tramite [API](#come-accedere), e se ne ha evidenza dal dataset disponibile sul [Repertorio nazionale dei dati territoriali](https://geodati.gov.it/geoportale/visualizzazione-metadati/scheda-metadati/?uuid=age:consultazioneANNCSU) (RNDT).


## Come accedere

Leggendo la [documentazione ufficiale](#documentazione-ufficiale) è possibile costruire alcuni esempi base.

Il primo tipo di *query* è per **odonimi** (l'odonimo è il nome di una strada) e si può fa a partire dal [codice Belfiore](https://dait.interno.gov.it/territorio-e-autonomie-locali/sut/elenco_codici_comuni.php) del Comune di interesse (è un codice alfanumerico di 4 caratteri usato in Italia per identificare in modo univoco ogni comune). Quello di Palermo è ad esempio `G273`.

Se si vuole cercare l'elenco delle strade che contengono `ROMA` nel nome, si può fare una richiesta come questa:

```bash
curl -X GET "https://anncsu.open.agenziaentrate.gov.it/age-inspire/opendata/anncsu/querydata.php?resource=odonimi&codicecomune=G273&denominazione=ROMA"
```

Si può [aprire anche nel browser](https://anncsu.open.agenziaentrate.gov.it/age-inspire/opendata/anncsu/querydata.php?resource=odonimi&codicecomune=G273&denominazione=ROMA) ed è composta da:

- `resource=odonimi`
- `codicecomune=G273`
- `denominazione=ROMA`

In output un `JSON`, che per ogni strada ha questo tipo di schema:

```json
{
  "Progressivo_nazionale": "576388",
  "Codice_comunale": "",
  "DUG": "VIA",
  "DUF": "ROMA",
  "Denominazione_localita": "",
  "Denominazione_lingua1": "",
  "Denominazione_lingua2": ""
}
```

Se si vuole cercare l'elenco degli **accessi** (i numeri civici) di questa strada, si deve partire dal codice numerico della strada. La strada di sopra ha il codice `576388` e si può fare una richiesta come questa:

```bash
curl -X GET "https://anncsu.open.agenziaentrate.gov.it/age-inspire/opendata/anncsu/querydata.php?resource=accessi&progressivoodonimo=576388&accesso=1"
```

Anche questa si può [consultare via browser](https://anncsu.open.agenziaentrate.gov.it/age-inspire/opendata/anncsu/querydata.php?resource=accessi&progressivoodonimo=576388&accesso=1) e dà in output un `JSON` con questo schema:

```json
{
  "Progressivo_nazionale_accesso": "1885499",
  "Codice_comunale_accesso": "",
  "Civico": "179",
  "Esponente": "",
  "Specificita": "",
  "Metrico": "",
  "CoordX": "",
  "CoordY": "",
  "Quota": "",
  "Metodo": "4"
}
```

## La lista delle strade di una città

Guardando la documentazione non sembra possibile ottenerla. Però forse (da verificare) è possibile utilizzare questo *hack*: `denominazione=%20%20%20`.

Quindi per Palermo, la query potrebbe essere:

```bash
curl -X GET "https://anncsu.open.agenziaentrate.gov.it/age-inspire/opendata/anncsu/querydata.php?resource=odonimi&codicecomune=G273&denominazione=%20%20%20"
```

## Non ci sono le coordinate geografiche

Al momento **non sono leggibili le coordinate geografiche dei numeri civici**. E siccome non è possibile e non è sensato pubblicare questi dati senza queste informazioni, è ipotizzabile e sperabile che sia un errore e che a breve saranno leggibili.

Del resto l'ANNCSU, deve ancora annunciare il rilascio del servizio.

## Documentazione ufficiale

La documentazione ufficiale è leggibile in formato `JSON` in questa pagina:<br>
<https://anncsu.open.agenziaentrate.gov.it/age-inspire/opendata/anncsu/querydata.php?help_show>

Si riporta a seguire tradotta in italiano (fatto con un LLM).

### Descrizione
L'azione `querydata` consente di cercare dati relativi a **odonimi** e **accessi** nel database ANNCSU.

Le richieste possono essere effettuate tramite **GET** o **POST**, utilizzando gli stessi parametri descritti di seguito.

### Parametri di richiesta

#### Richiesta di **ODONIMI**
- `resource`: valore fisso `'odonimi'`
- `codicecomune`: codice univoco del comune (codice "Belfiore", ad es. H501, F205, ...)
- `denominazione`: nome dell'odonimo, anche parziale; se contiene più parole, è consigliato sostituire gli spazi con `%20` (URL encoding)

#### Richiesta di **ACCESSI**
- `resource`: valore fisso `'accessi'`
- `codicecomune`: codice univoco del comune (codice "Belfiore", ad es. H501, F205, ...)
- `denominazione`: nome dell'odonimo, anche parziale; se contiene più parole, è consigliato sostituire gli spazi con `%20` (URL encoding)

### Esempi di richieste

#### Esempi con **GET**
```markdown
.../querydata.php?resource=odonimi&codicecomune=H501&denominazione=VIA%20MILANO
.../querydata.php?resource=accessi&progressivoodonimo=2000083&accesso=1
```

#### Alternativa con **GET**
```markdown
.../querydata.php/odonimi/H501/MILANO
.../querydata.php/accessi/2000083/1
```

#### Esempi con **POST** (contenuto nel corpo della richiesta)
```json
{"resource":"odonimi","codicecomune":"H501","denominazione":"VIA MILANO"}
{"resource":"accessi","progressivoodonimo":"2000083","accesso":"1"}
```

### Struttura della risposta

#### Dati relativi agli **ODONIMI**
- `Progressivo_nazionale`: Progressivo nazionale dell'odonimo in ANNCSU
- `Codice_comunale`: Codice comunale dell'odonimo
- `DUG`: Denominazione Urbanistica Generica (es. “via”, “piazza”)
- `DUF`: Denominazione Urbanistica Ufficiale (es. “Dante Alighieri”, “Vittorio Emanuele Secondo”)
- `Denominazione_localita`: Nome della località
- `Denominazione_lingua1`: Prima denominazione in un'altra lingua
- `Denominazione_lingua2`: Seconda denominazione in un'altra lingua

#### Dati relativi agli **ACCESSI**
- `Progressivo_nazionale_accesso`: Progressivo nazionale dell'accesso in ANNCSU
- `Codice_comunale_accesso`: Codice comunale dell'accesso
- `Civico`: Numero civico (esclusivo rispetto al metrico)
- `Esponente`: Esponente del civico
- `Specificita`: Specificità dell'accesso
- `Metrico`: Ubicazione metrica (esclusiva rispetto al civico)
- `CoordX`: Coordinata geografica X (Longitudine) del civico, determinata dal Comune, espressa in gradi decimali
- `CoordY`: Coordinata geografica Y (Latitudine) del civico, determinata dal Comune, espressa in gradi decimali
- `Quota`: Coordinata geografica Z (Altitudine) del civico, determinata dal Comune, espressa in metri
- `Metodo`: Metodo di rilevazione delle coordinate del civico usato dal Comune, con la seguente codifica:
  - **1** = Rilevazione strumentale sul campo, accuratezza < 5 m
  - **2** = Rilevazione strumentale sul campo, accuratezza ≥ 5 m
  - **3** = Derivazione indiretta da base dati territoriale, accuratezza stimabile < 5 m
  - **4** = Derivazione indiretta da base dati territoriale, accuratezza stimabile ≥ 5 m
  - **5** = Derivazione indiretta tramite Portale per i Comuni, accuratezza stimabile ≥ 2 m

